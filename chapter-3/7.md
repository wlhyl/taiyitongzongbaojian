# 明五音以推变术
　　太乙五音之数分属五行，一、二为宫，三、四为徴，五、六为羽，七、八为商，九、十为角。天五地五，十之本体，天奇地偶之数也。

　　一、二为宫，土也，而得君象焉。三、四为徵，火也，生之君土，宗庙属焉。五、六为羽，水也，君土制之，后妃宫中之象焉。七、八为商，金也，君土生之，子孙系焉。九、十为角，木也，君王受制[^1]，疾病生焉。

　　夫圣人之所作也，在乎知天之变者也。人情之动，则可以言知之，天道之动，则可以数知之。数之为用也，圣人以知。君道得则和气应，休徵生；君道失则乖气应，咎徵生，皆系于时而验之于政也。

　　经曰：算得一为宫，二为比宫，宫有变，占在人君，宜德修审令[^2]，照六合，光四表，急先务，急亲贤，进有功，赏有德，布恩施惠，发明旧章，如此则龙德日新，神休永固矣。若弃法度，逐功成[^3]，治宫室，饰台榭，内淫乱，废太子，犯亲戚，悔父兄，放恣纵暴，劳役人民，而妨稼穑，则灾随机感而作[^4]，崩亡，凶咎出焉。帝王德同天地[^5]，叶契阴阳，数之有常，谨察其变，秦汉以下，言太乙者不胜其繁，皆以为灾害之变，予之所述[^6]，不得不异乎此耳。大哉，人君修人事以应天理者，孔子之作春秋本意也。

　　唐高祖武德二年己卯[^7]，太乙入第一纪甲子元第十六局，太乙在七宫，文昌在天道，主算单一，算和，其年即天子位，海内息兵，人民欹泰[^8]，有德者昌之验也。

　　唐高宗永淳二年癸未岁[^9]，太乙入第二纪丙子元第八局，太乙在三宫，文昌在阳德，主算得单一，其年太岁与太乙格，有崩亡兵役之事。高宗封太山、告太平、致郡瑞、广营室[^10]、劳役下民，十二月初四日，上崩于洛阳宫，四夷兵侵之验也。

　　经曰：算得三为徵，四为比徵，徵有变，占在宗庙，亦曰相。人君向明而治，永清四海，当孝以配天为大。圣以向帝为能，承天之序，效上帝[^11]，祀后稷，享宗庙，祀鬼神，如此则调元气，和阴阳，上格神休之祐，下臻万物之宜，政教兴，则太平之治致矣[^12]。其若田猎驰骋，饮食不享，出入不即，不循法度[^13]，妄兴徭役，以夺民时，作奸诈，以伤民财，任佞臣，信道不笃，则有宗庙宫馆灾害之变，虽兴师众[^14]，弗能救也。

　　唐明皇开元十年壬戌岁，太乙入第二纪丙子元第四十七局，太乙在九宫，文昌在高丛，主算得单四。经曰：四为比徵，有变[^15]，占在宗庙。是年五月，增太庙为九室，迁中宗神主之入庙而应验。

　　鲁公十五年甲申[^16]，太乙入第二纪丙子元第九局，太乙在三宫与太岁格，文昌在和德，主算三。经曰：三为徵，徵有变，占在宗庙。是年八月奉宗庙御大灾。董仲舒以为先是四国共伐鲁，大破之于龙门，百姓伤，苦者未廖，故天灾御廪以戒之。刘向以为御廪贮[^17]，夫人八妄所齐之米以奉宗庙者也[^18]。时任用小人及夫人有淫行讃公见杀之戒[^19]。刘歆以为，弃法度，亡礼乐之应。

　　经曰：算得五为羽，六为比羽，羽有变，占在后配[^20]，后配君，坤配乾矣。宜修德施恩以宣内助，戒省私谒以辅至明，故天子之与后，犹日之与月，阴之与阳，父之与母也。知臣之劳[^21]，有好贤之志，无伤善之心，厚人伦，风天下，则嘉祥随感而见，则宫掖辉光[^22]，邦国道泰矣。其若权柄任于女主，臣下纵恣专权，祸乱不可胜哉[^23]。

　　唐高祖武德九年丙戌岁[^24]，太乙入第一纪甲子元第二十三局，太乙在九宫，文昌在阴德，主算得十六。经曰：六为比羽，羽有变，占在后妃。其年八月九日，太祖登位[^25]，遣司空裴寂燔些告于南效[^26]，大赦天下，捡宫女三千[^27]，立妃长孙氏为皇后之验。

　　晋惠帝永兴元年癸酉岁，太乙入第四纪戊子元四十六局，太乙在九宫，文昌在吕申，主算得单五，为单[^28]。经曰：羽有变，占在后妃。是年废后羊氏，处之金墉城，既而後还立，立而复废，又诏赐死之验[^29]。

　　经曰：七为商，八为比商，有变[^30]，占在子孙。人君命以哲士为师，贤儒为傅，教以经史，问以仁孝，通行政事[^31]，明于稼穑，养以德器，亲以正人，如是而家齐国治也。其若左右无正人，去就不以道，立心无无恒[^32]，则根本丧矣，凶咎奚择。

　　唐高祖武德三年庚辰岁[^33]，太乙入第一纪甲子元第一十七局，主算得单七[^34]，为商，商有变，占在子孙。其年次子秦王并荆回，封皇子皇孙八人为王[^35]，此子孙之验也[^36]。

　　此魏武帝天赐元年甲辰[^37]，太乙入第三纪戊子元第十七局，主算得单七，当年立太子为皇太子之验[^38]。

　　经曰：九为角，十为比角，角有变，占在疾病。人君宜推明运气以理阴阳，审药石之性，察丸散之宜，自慈㓜而终之惠济于民，以应天变而顺其调治也。其若失之，灾疾所由系也[^39]。

　　汉献帝建安元年丙子岁[^40]，太乙入第六纪壬子元第二十五局，太乙在一宫，文昌在帝主[^41]，算得三十九，为角。经曰：角有变，占在疾病，其年君臣灾病，天下大疫，人民夭丧之验。

　　梁末帝真明二年丙子岁[^42]，太乙入第六纪壬子元第二十五局，主算得三十九，为角，角有变，占在疾病。其年三月刘鄩与晋王大战于元城，败绩，军疾民灾死者不可胜数[^43]，此角音疾病之验。

[^1]：“嘉靖四十三年”本作“君土受制”

[^2]：“嘉靖四十三年”本作“宜修德审令”

[^3]：“嘉靖四十三年”本作“逐功臣”

[^4]：“嘉靖四十三年”本作“随感而作”

[^5]：“嘉靖四十三年”本作“帝王德合天地”

[^6]：“嘉靖四十三年”本作“皆以为灾害之变，一定而不可回，予之所术”

[^7]：“嘉靖四十三年”本作“唐高祖武德元年己卯”。武德二年，即公元619年，己卯年。此处有误，唐高祖即称帝时建元，因此当作“唐高祖武德元年戊寅”，至武德七年，张金树降唐，唐来江南辅公祜势力，才统一天下。武德九年，又有玄武门之变。所举之例不当。

[^8]：“嘉靖四十三年”本作“人民欢泰”

[^9]：“嘉靖四十三年”本作“唐高宗永淳一年癸未岁”，当“永淳二年”，无“永淳一年”一说。永淳二年即，公元683年，引百度百科：[“永淳二年十二月丁巳改元弘道，弘道元年十二月丁巳夕，崩于贞观殿”](https://baike.baidu.com/item/%E5%94%90%E6%9C%9D%E5%B9%B4%E5%8F%B7#2_3)，此年太乙3宫，太岁在未，可算是岁乙格对，“永淳二年三月丙午，有彗星于五车北，四月辛未不见”，五车在毕宿一侧，属西方，据《古今图书集成》，太岁在未，与太乙在三宫成格对，有彗星在西南，有疾病兵丧。

[^10]：“嘉靖四十三年”本作“告大平、致群瑞、广营宫室”

[^11]：“嘉靖四十三年”本作“郊上帝”，古有郊祭，当作“郊”为是

[^12]：“嘉靖四十三年”本作“太平之所致矣”

[^13]：“嘉靖四十三年”本作“出入不节，不修法度”

[^14]：“嘉靖四十三年”本作“虽兴师动众”

[^15]：“嘉靖四十三年”本作“徵有变”

[^16]：“嘉靖四十三年”本作“鲁威公十四年甲申岁”。《汉书·志·五行志上》：“《春秋》桓公十四年，‘八月壬申，御廪灾’。董仲舒以为先是四四共伐鲁，大破之于龙门。百姓伤者未廖，怨咎未复，而君臣为御廪，内怠政事，外海四邻，非能保守宗庙终其天年者也，故天灾御廪以戒之。刘向以为御廪，夫人八妾所舂之臧以奉宗庙者也，时夫人有淫行，挟逆心，天戒若曰，夫不可以奉宗庙，桓不寤，与夫人俱会齐，夫人谮桓公于齐侯，齐侯杀桓公。刘歆以为御廪，公所亲耕籍田以奉粢盛者也，弃法度亡礼之应也。”鲁桓公十四年，即公元前698年，癸未，太乙入丙元68局，太乙在8宫，文昌在大神，主算17。此例是为说明主算得三，太乙与太岁格，有灾于宗庙。所举例不实际不符。御廪：天子储藏亲耕所获用以飨祀的粮食的仓库。《春秋·桓公十四年》：“秋八月壬申，御廩灾。”杜预 注：“御廩，公所亲耕以奉粢盛之仓也。”《晋书·天文志上》：“天廩四星在昴南，一曰天廥，主蓄黍稷以供饗祀；《春秋》所谓御廩，此之象也。”清 龚自珍《非五行传》：“成周 宣 榭火，御廩灾、桓 僖 庙灾，非火不炎上也。”

[^17]：“嘉靖四十三年”本作“刘向以廪所贮”

[^18]：“嘉靖四十三年”本作“夫人八妾所舂之米以奉宗庙者也”

[^19]：“嘉靖四十三年”本作“诸公见杀之戒”

[^20]：“嘉靖四十三年”本作“占在后妃”

[^21]：“嘉靖四十三年”本作“知臣下之劳”

[^22]：“嘉靖四十三年”本作“宫掖辉光”无“则”字

[^23]：“嘉靖四十三年”本作“祸乱可胜言哉”。素键按：两意相同。

[^24]：武德九年，公元626年，丙戌。

[^25]：“嘉靖四十三年”本作“太宗登位”

[^26]：“嘉靖四十三年”本作“南郊”

[^27]：“嘉靖四十三年”本作“放宫女三千”

[^28]：“嘉靖四十三年”本作“主算得单五，五为羽”

[^29]：[《晋书/卷027》](https://zh.wikisource.org/zh-hans/%E6%99%89%E6%9B%B8/%E5%8D%B7027)“永兴元年，成都王遂废后，处之金墉城。是后还立，立而复废者四。又诏赐死，荀籓表全之。虽来还在位，然忧逼折辱，终古未闻。此孽火之应也。”。晋惠帝，永兴元年，公元304年，甲子，太乙入甲子元61局。《中国古代星占学》：“西汉汉宣帝本始二年己酉（前72），太乙入第一甲子元46局。太乙在九宫，文昌在吕申，主算得5，为杜塞不通，兆在后妃，其时正当霍显谋害许皇后。”。[百度百科](https://baike.baidu.com/item/%E8%AE%B8%E5%B9%B3%E5%90%9B/10603114?fr=aladdin)：本始二年，霍光夫人霍显谋害不成，本始三年，毒死许平君。

[^30]：“嘉靖四十三年”本作“商有变”

[^31]：“嘉靖四十三年”本作“通于政事”

[^32]：“嘉靖四十三年”本作“立心无恒”

[^33]：“嘉靖四十三年”本作“唐高祖武德二年庚辰岁”。素键：武德三年，公元620年，庚辰。

[^34]：“嘉靖四十三年”本作“太乙在六宫，主算得单七”

[^35]：“嘉靖四十三年”本作“其年次子秦王平并州回，封皇太子皇孙八人为王”

[^36]：[舊唐書/卷1](https://zh.wikisource.org/wiki/%E8%88%8A%E5%94%90%E6%9B%B8/%E5%8D%B71)：“夏四月壬寅，……，秦王大破宋金剛於介州，金剛與劉武周俱奔突厥，遂平并州。偽總管尉遲敬德、尋相以介州降。六月壬辰，徙封楚王杜伏威為吳王，賜姓李氏，加授東南道行臺尚書令。丙午，親錄囚徒。封皇子元景為趙王，元昌為魯王，元亨為酆王；皇孫承宗為太原王，承道為安陸王，承乾為恆山王，恪為長沙王，泰為宜都王。”

[^37]：“嘉靖四十三年”本作“魏武帝天赐元年甲辰岁”。“此”字当作“北”。天赐：北魏道武帝年号。天赐元年，公元404年，甲辰。

[^37]：“嘉靖四十三年”本作“其年立太子为皇太子，此子孙之验也”

[^38]：“立太子为皇太子”疑作“立皇子为皇太子”。[魏書/卷2](https://zh.wikisource.org/wiki/%E9%AD%8F%E6%9B%B8/%E5%8D%B72#cite_ref-11)：“冬十月（素键：天兴六年冬十月，公元403年，岁在癸卯），起西昭陽殿。乙卯，立皇子嗣為齊王”。[魏書/卷3](https://zh.wikisource.org/wiki/%E9%AD%8F%E6%9B%B8/%E5%8D%B73#cite_ref-2)：“天興六年，封齊王，拜相國，加車騎大將軍”。《魏书》不载立太子事，此例疑以天兴六年，封齐王一事作立太子事。

[^39]：“嘉靖四十三年”本作“其若失之，疾所由生也”

[^40]：建安元年，公元196年，丙子岁。[後漢書/卷9](https://zh.wikisource.org/wiki/%E5%BE%8C%E6%BC%A2%E6%9B%B8/%E5%8D%B79)未载建安元年“君臣灾病，天下大疫”。有“二十二年夏六月，丞相軍師華歆為御史大夫。冬，有星孛於東北。是歲大疫。”建安二十二年，公元217年，主算5，客算16，此年大疫与太乙局不符。

[^41]：“嘉靖四十三年”本作“文昌在地主”

[^42]：“嘉靖四十三年”本作“梁末帝正明二年丙子岁”。当作“贞明二年”，即公元916年。[舊五代史/卷23](https://zh.wikisource.org/wiki/%E8%88%8A%E4%BA%94%E4%BB%A3%E5%8F%B2/%E5%8D%B723)：“二年三月，鄩自莘引軍襲魏州，與晉王戰於故元城，王師敗績，鄩脫身南奔，自黎陽濟河至滑州”。[新五代史/卷22](https://zh.wikisource.org/wiki/%E6%96%B0%E4%BA%94%E4%BB%A3%E5%8F%B2/%E5%8D%B722#%E5%8A%89%E9%84%A9)：“兵稍卻，追至故元城，莊宗與符存審為兩方陣夾之，鄩為圓陣以禦晉人。兵再合，鄩大敗，南奔，自黎陽濟河，保滑州”

[^43]：“嘉靖四十三年”本作“军疾民疫，死者不可胜数”
