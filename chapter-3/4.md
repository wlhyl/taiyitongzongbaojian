# 明太乙统行五运六气术
　　太乙主客之气周流乎天地之间，和[^1]则为福，不和为祸，淫则为疾，人君所以寿天下之脉者莫此为太平[^2]也。黄帝临御风后创法，后世圣人得以探颐索隐，尽裁其成，辅相之宜，以明治乱，皆不离于太乙之法也。

　　夫太乙阳宫神有四[^3]，二四合而即为八，三因[^4]之而得二十有四，为之一周，三因周法而得七十有二为之一元。主客之气贯于其中，太过不及斯皆见以[^4]神有五将属之五行，五行属之于五气，此太乙之致[^5]用应天之气动而不自者。

　　客气也，始击属之，应地之气，静而守位者，主气也，文昌属之，上下相临，阴阳相错，变化由之而生，休咎所自出也。统之五运，以叙六气。主客盈虚消自升降，太乙之所统也。故甲己之岁，土运统之，乙庚之岁，金运统之，至于丙辛也，丁壬也，戊癸也，其统之水运、木运、火运乎。子午之岁，上见少阴，丑未之岁上见太阴，至于寅申也，卯酉也，辰戌也，巳亥也，其上见少阳，阳明，太阳，厥阴乎。厥阴司天，其化风，少阴司天，其化热，少阴司天[^6]，其化湿者，太阴之司，其化火者少阳之所司也，以至燥则为阳明之化，寒则为太阴之化，此三阴三阳，五太六少之义。木运之岁，上见少阳少阴，土运之岁，上见太阴，金运之岁，上见阳明，水运之网站见太阳，此五者，火气下降，太乙统之如相符合，所谓太乙天符者也。木运之岁，岁当于卯，火运之岁，岁当于午，土运之岁，岁当于辰戌丑未，金运之岁，岁当于酉，水运之岁，岁当于子，此五者太乙所乘为之岁。直火运之岁，上见少阴，年辰临午，土运之岁，上见太阴，年辰临未，金运之岁，上见阳明，年辰临酉，此三者，天炁运炁与太乙年辰俱会曰三合，为治亦曰天符，乃太乙所统也。主客气循环不已，主气多而算和，为顺，客气多不和为逆，考之于古，验之于今，数遇太过之年当抑其太过，扶其不及，于声则尚商羽，于味则以辛以咸，于政则正罚正刑，天不因人不天不成，所谓裁成天地之道，辅相天地之宜者，太乙也。

[^1]: 一本“和”字其右侧有“数”一字

[^2]: 一本作“莫此为大也”

[^3]: 一本作“夫太乙阳宫之神有四，阴宫之神有四”

[^3]: “因”，即“乘，以3乘以8”

[^4]: 一本“以”作“矣”，断句为“太过不及，斯皆见矣，神有五将”


[^5]: “致”字其侧有一字，似“体”，一本作“太乙之数用”

[^6]: “少阴司天”与上文重，与下文不协，当属衍文
