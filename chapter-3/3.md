# 明太乙阴阳相资为用术
　　经云：阳之所立者，阴也；阴之所求者阳也。阳不独立，阴不独荣，是以阳得阴而成，阴得阳而生，故曰：阳得阴而为雨，阴得阳而为风，刚得柔而为雲，柔得刚而为雷，无阴而不能雨，无阳则不能为雷。雨柔也而属阴，阴不能独立，故待阳而后兴；雷刚也而属阳，阳不能独发，故待阴而后兴。阳必资阴，阴必资阳，以成道也，故太乙阴阳相应，其算为和，其气为顺，阴阳处[^1]，其算不和，为气逆也。

　　以算论之，一、三、七、九为奇，二、四、六、八为偶，以宫配之，八、三、四、九为阳，二、七、六、一为阴。三、九奇数也，而配在阳宫，为之纯阳，其数自临为重阳也，故三十三、三十九为重阳之算矣。

　　二、六偶数也，而配在阴宫，为之纯阴，其数自临为重阴也，故二十二、二十六为重阴之算也。

　　一、七亦奇数也，而配在阴宫，是为杂阳[^2]，其数自临为阴中重阳，算得十七、十一为阴中重阳也，与阳奇之数并为杂重阳，故十三、十九、三十一、三十七为杂重阳之算也。

　　四、八亦偶算也，而配在阳宫，是为杂阴[^3]，其数自临为阳中重阴，故四十四、四十八为阳中重阴也[^4]，与阴偶之数所并为杂重阴，故二十四、二十八为杂重阴之算也。

　　十者数周于一也，虽为奇数，而配在阴宫，四、八偶数也，而配在阳宫，其一、四、八， 阴阳自和之数，其相配为和中之和，十四、十八之数而为上和之算也[^5]。

　　二、六偶数也，配在阴宫，三、九奇数也，配在阳宫，是为阴阳独立之数，其阴阳之数相并而为和矣，故二十三、二十九、三十二、三十六[^6]为次和之算也。

　　其阳独立之数与阳之自和之数相配，其阴独立之数与阴之自和之数相配亦为和矣，故十二、二十六[^7]、二十一[^8]、二十七、三十四、三十八为下和之算矣。

　　此太乙阴阳之数就宫数以相配也。


[^1]：原书处字旁似有一字，疑为“独”，无“独”字，其文不通。另一本作“阴阳不相应”

[^2]：各书所引《金镜》，一、七为杂阴

[^3]：各书所引《金镜》，四、八为杂阳

[^4]：44、48，这两数太乙主客算中不存在

[^5]：一本作“十者数同于一也，一、七奇数也，配在阴宫，四、八偶数也，配在阳宫，是为阴阳自和之数，其自相配为中和之和，故十四、十八之数为上和之算也”

[^6]：太乙主客算无36

[^6]：当作“一十六”，26为纯阴

[^7]：太乙主客算无21
