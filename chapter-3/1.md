# 明太乙五将主客之数变化术
太乙五将主客之算变化盈于天地之间，别(素键：原文似是“别”字，一本作“列”，《数统宗》作“行列”)之而五将。上应五星，下应五方，于岁月日时为之五德，禀赋于人为之五常，其精气之用，谓之五行也，参伍以变，错综其数，有主算、有客算焉。三代之后，数术之士兴，为灾异之学，务极其说。凡天地万物巨细皆禀之五行而受之于主客也。王者之有天下，顺太乙而治，政得其道，取不过度，则天地顺成，万物茂盛，民以安乐，谓之至治。失其道用，物伤夭，民被其害，则天地之气沴（素键：沴，因天气反常而造成的伤害和破坏），三光错，五行寒暑失节，以致水旱蝗螟风雹雷火，政小失则小变，事微而象微，事彰而象彰。考示吉凶之罚，不然则皇天何以阴隲（素键：阴隲，即“阴骘”，1.默默地使安定，2.犹阴德，3.冥冥中）下民，驚悟（素键：即“惊悟”，睡梦中受惊而醒过来）人主哉。帝王德配天地，叶契阴阳，发号施令，动关幽顯，休咎之徵随感而作，故太乙运筹主客以先明知之义，是以算和有祥符之兆可得而言，不和有妖讹之象以罚徵验，则阴阳不测，则欲人迁善，呜呼，脩人事以合天地，此孔子作春秋之本意也。
